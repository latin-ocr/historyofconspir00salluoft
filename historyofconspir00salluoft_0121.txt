 

sueva-rna. 109

socios fore.’ Nam Leptitani jam inde a principio belli
‚Iugurthini ad Bestiam consulem et postea Romam mise-
rant, amicitiam societatemque rogatum: deinde, ubi ea
impetrata, semper boni fidelesque mansere, et cuncta a
Bestia, Albino Metelloque imperata nave fecerant⁷ Itaque
ab imperatore facile, quae petebant, adepti; emissae eo co—
hortes Ligurum quatuor, et C. Annius praefeetus.

LXXVIII. Id oppidum ab Sidoniis conditum est, ¹ quos
accepimus profugos ob discordias civiles, navibus in eos
locos venisse: ceterum situm inter duas Syrtes, ²quibus
nomen ex re inditum. Nam duo sunt sinus prope in extre-
ma Africa, impares magnitudine, pari natura: ³quorum
proxima terrae praealta sunt; cetera, uti fors tulit, alta,
alia in tempestate, vadosa. Nam ubi mare magnum esse,
et saevire ventis coepit, limum arenamque et saxa ingentia
fluctus trahunt: ita facies locorum cum ventis simul mu-
tatur. Syrtes ab tractu nominatae. Ejus civitatis ⁴ lingua
modo conversa connubio Numidarum: legum cultusque
pleraque Sidonica, quae eo facilius retinebant, quod procul
ab imperio regis aetatem agebant. Inter illos et frequen-
tem Numidiam multi vastique loci erant.

LXXIX. ¹ Sed quoniam in has regiones per Leptitano-
rum negotia venimus, non indignum videtur egregium
atque mirabile facinus duorum Carthaginiensium memo-
rare: eam rem nos locus admonuit. Qua tempestate Car-
thaginienses pleraeque ²Africae imperitabant, Cyrenenses
quoque magni atque opulenti fuere. Ager in medio areno-
sus, ⁸ una specie : neque fiumen, neque mons erat, qui fines
eorum discerneret3 quae res eo's in magno diuturnoque bello
inter se habuit. Postquam utrimque legiones, item classes
saepe fusae fugataeque, et alteri alteros aliquantum attrive-
rant, veriti, ne mox victos victoresque defessos alius aggre-
deretur, ⁴per inducias sponsionem faciunt, ‘uti certo die
legati domo proficiscerentur: quo in loco inter se obvii

