132 c. orusrr SALLUS'rIl

itinere fessis omnibus, Sulla pariter cum ort-u solis castra
metabatur, quum equites Mauri nuntiant J ugurtham circiter
duum millium intervallo ante eos consedisse. Quod post-
quam auditum est, tum vero ingens metus nostros invadit:
credere se proditos a Voluce et insidiis circumventos: ao
‘'fuere, qui dicerent manu vindicandum, neque apud illum
tantum scelus inultum relinquendum.

CVII. At Sulla, quamquam eadem existimabat, tamen
¹ab injuria Maurum prohibet. Suos hortatur, ‘uti fortem
animum gererent: saepe ante paucis strenuis adversum
multitudinem bene pugnatum : ¹ quanto sibi in proelio minus
pepercissent, tanto tutiores fore: nec quemquam decere
qui manus armaverit, ab inermis pedibus auxilium petere.
in maximo metu nudum et caecum corpus ad hostes vertere.’
Deinde Volucem, quoniam hostilia faceret, J ovem maximum
obtestatus, ut sceleris atque perfidiae Bocchi testis adesset,
ex castris abire jubet. ²Ille lacrymans orare, ‘ne ea cre-
deret: nihil dolo factum, ac magis calliditate Jugurthae,
”cui, videlicet speculanti, iter suum cognitum esset. Ce-
terum, quoniam ⁴ neque ingentem multitudinem haberet, et
spes opesque ejus ex patre suo penderent, credere illum
nihil palam ausurum, quum ipse filius testis adesset: ‘'quai-e
optimum factu videri, per media ejus castra palam transire:
sese, vel praemissis, vel ibidem relictis Mauris, solum cum
Sulla iturum.’ Ea res, ⁶ut in tali negotio, probata: ao
statim profecti, quia de improviso ⁷ acciderant, dubio atque
haesitante Jugurtha, incolumes transeunt. Deinde paucis
diebus, quo ire intenderant, perventum est.

CVIII. Ibi cum Boccho Numida quidam, Aspar nomine,
¹multum et familiariter agebat, praemissus ab Jugurtha,
postquam Sullam accitum audierat, orator, et subdole
speculatum Bocchi consilia: praeterea Dabar, Massugradae
filius, ex gente Masinissae, ceterum materno genere impar
(nam pater ejus ex concubina ortus erat), Mauro ob ingenii

