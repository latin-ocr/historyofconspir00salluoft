 

76 c. cR1sr1 SALszru

⁴ fidei causa mittitur a consule Sextius quaestor in oppidum
«Iugurthae Vagam 3 cujus rei species erat acceptio frumenti,
quod Calpurnius palam legatis imperaverat, quoniam dedi-
tionis mora induciae agitabantur. Igitur rex, uti constitue-
rat, in castra venit, ac pauca, ‘'praesenti consilio, locutus
de invidia facti sui, atque in deditionem uti acciperetur,
reliqua cum Bestia et Scauro secreta transigit: dein postero
die, quasi per saturam sententiis exquisitis, in deditionem
accipitur. Sed, uti ⁶ pro consilio imperatum erat, elephanti
triginta, pecus atque equi multi cum parvo argenti pondere
quaestori traduntur. Calpurnius Romam ad magistratus
rogandos proficiscitur. In Numidia et exercitu nostro pax
agitabatur. ⁷

XXX. Postquam res in Africa gestas, 'quoque modo
actae forent, fama divulgavit, Romae per omnes locos et
conventus de facto consulis agitari. Apud plebem ² gravis
invidia, patres solliciti erant, probarentne tantum flagi-
tium, an decretum consulis subverterent, parum constabat:
ac maxime eos potentia Scauri7³quod is auctor et socius
Bestiae ferebatur, a vero bonoque impediebat. At G. Mem-
mius. cujus de libertate ingenii et odio potentiae nobilitatis
supra diximus, inter dubitationem et moras senati concioni-
bus populum ad vindicandum hortari, monere, ne rem pub-
licam, ne libertatem suam desererent, multa superba et
crudelia facinora nobilitatis ostendere: prorsus intentus
omni modo plebis animum accendebat. Sed, quoniam ea
tempestate Romae Memmii facundia clara pollensque fuit,
decere existimavi unam ex tam multis orationem ejus per-
scribere, ⁴ac potissimum ea dicam, quae in concione post
reditum Bestiae hujuscemodi verbis disseruit.

XXXI. “Multa me ¹dehortantur a vobis, Quirites, ni
studium rei publicae omnia superet, opes factionis, vestra
patientia, jus nullum, ac maxime, quod innocentiae plus
periculi quam honori! est. Nam illa quidem piget dicere,

