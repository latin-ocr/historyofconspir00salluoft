· .
86 c. crusm SALLUSTII

XLII. Nam postquam Tiberius et O. Gracchus, ¹quo-
rum majores Punico atque aliis bellis multum reipublicae
addiderant, vindicare plebem in libertatem, et paucorum
scelera patefacere coepere, nobilitas noxia, atque eo perculsa,
modo per socios ac nomen Latinum, interdum per equites
Romanos, quos spes societatis a plebe dimoverat, Graccho-
rum actionibus obviam ierat3 'et primo Tiberium, dein
paucos post annos eadem ingredientem Caium, tribunum
alterum, alterum triumvirum coloniis deducendis, cum M.
Fulvio Flacco ferro necaverat. Et sane Gracchis cupidine
victoriae haud satis moderatus aniiffus fuit: ² sed bono vinci
satius est, quam malo more injuriam vincere. Igitur 'ea
victoria nobilitas ex libidine sua usa, multos mortales ferro
aut fuga exstinxit3 plusque in reliquum sibi timoris quam
potentiae* addidit. Quae res plerumque magnas civitates
pessumdedit, dum alteri alteros vincere quovis modo, et
victos acerbius ulcisci volunt. Sed ⁴ de studiis partium et
omnis civitatis moribus si singulatim aut pro magnitudine
parem diserere, tempus quam res maturius me deseret:
quamobrem ad inceptum redeo.

XLIII. Post Auli foedus eireroitusque nostri foedam
fugam, Metellus et Silanus, ¹ consules designati, provincias
inter se partiverant‚ Metelloque Numidia evenerat, acri
viro, et, quamquam adverso populi partium, fama tamen
aequabili et inviolata. Is ubi primum magistratum ingres-
sus est, ² alia omnia sibi cum collega ratus, ad bellum, quod
gesturus erat, animum intendit. Igitur diffidens veteri ex·
ercitui, milit-s scribere, ⁸ praesidia undique arcessere, arma,
tela, equos et cetera instrumenta militiae parare, ad hoc
commeatum affatim, denique omnia, quae in bello vario et
multarum rerum egenti usui esse solent. Ceterum ⁴ad ea
patranda, senatus auctoritate socii nomenque Latinum, et
reges ultro auxilia mittendo, postremo omnis civitas summo
studio adnitebatur. Itaque, ex sententia omnibus rebus

