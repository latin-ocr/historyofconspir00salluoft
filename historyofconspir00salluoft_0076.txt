 

64 ” c. crusrr SALLnsrn

neque mihi in manu fuit, J ugurtha qualis foret, ad voe ›on-
fugi, patres conscripti, quibus, quod mihi miserrimum est,
cogor prius oncri quam usui esse. Ceteri reges aut bello
victi in amicitiam a vobis recepti sunt, aut in suis dubiis
rebus societatem vestram appetiverunt ε familia nostra cum
populo Romano bello Carthaginiensi amicitiam instituit,
‘’quo tempore magis fides ejus quam fortuna petenda erat.
⁶ Quorum progeniem vos, patres conscripti, nolite pati me,
nepotem Masinissae frustra a vobis auxilium petere.

Si ⁷ ad impetrandum nihil causae haberem 'praeter mise-
randam fortunam, quod paulo ante rex genere, fama atque
copiis potens, nunc deformatus aerumuis, inops, alienas opes
exspecto, tamen erat majestatis populi Romani prohibere
injuriam, neque pati cujusquam regnum per scelus crescere.
Verum ego his finibus ejectus sum, quos majoribus meis
populus Romanus dedit3 unde pater et avus meus una vo-
biscum expulere Syphacem et Carthaginienses. Vestra
beneficia mihi erepta sunt, patres conscripti, vos in mea
injuria despecti estis. Eheu me miserum! ⁸ Huccine,
Micipsa pater, beneficia tua evasere, ut, quem tu parem
cum liberis tuis, regnique participem fecisti, is potissimum
stirpis tuae extinctor sit? Nunquam ergo familia nostra
quieta erit? semperne* in sanguine, ferro, fuga versabimur?
Dum Carthaginienses incolumes fuere, jure omnia saeva
patiebamur: hostes ab latere, vos amici procul, spes omnis
in armis erat. Postquam ⁹ illa pestis ex Africa ejecta est,
laeti pacem agitabamus; quippe quis hostis nullus erat,
nisi forte quem vos jussissetis. Ecce autem ex improviso
J ugurtha intoleranda audacia, scelere atque superbia ¹⁰ sese
efferens, fratre meo atque eodem propinquo suo interfecto,
primum regnum ejus sceleris sui praedam fecit: post, ubi
me iisdem dolis nequit capere, nihil minus quam vim aut
bellum exspectantem in imperio vestro, sicuti videtis, ex-

