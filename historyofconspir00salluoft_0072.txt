 

60 c. CRISPI SALLus'rn

‘uti potius ³publioe quam privatim amicitiam populi 'Ro-
mani coleret, ⁴ neu quibus largiri insuesceret3 “periculose
a paucis emi, quod multorum esset : si permanere vellet in
suis artibus, ultro illi et gloriam et regnum venturum 3 sin
properantius pergeret, suamet ipsum pecunia praeeipitem
casurum')

IX. Sic locutus, ¹ eum litteris eum, quas Micipsae redde-
ret, dimisit. Earum sententia haee erat: ‘⁶ J ugurthae tui
bello Numantino longe maxima virtus fuit, quam rem tibi
certo seio gaudio esse. Nobis ob merita sua carus est : uti
idem senatui et populo Romano sit, summa ope nitemur.
Tibi quidem pro nostra amicitia gratulor. En habes virum
dignum te atque avo suo Masinissa.'' Igitur reX, ubi ea,
quae ² fama acceperat, ex litteris imperatoris ita esse cogno·
vit, quum virtute tum gratia viri permotus, flexit animum
suum, et Jugurtham beneficiis vincere aggressus est3 sta·
timque eum adoptavit, et testamento pariter cum filiis here-
dem instituit. Sed ipse paucos post annos, ”morbo atque
aetate confectus, quum sibi finem vitae adesse intellegeret,
coram amieis et cognatis, itemque Adherbale et Hiempsale
filiis, dicitur hujuscemodi verba cum J ugurtha habuisse.

X. ‘³ ¹ Parvum ego te, J ugurtha, amisso patre, sine spe,
sine opibus, in meum regnum accepi, existimans non minus
me tibi, quam si genuissem, ob beneficia earum fore: neque
ea res falsum me habuit. Nam, ut alia magna et egregia
tua omittam, novissime, rediens Numantia, meque reg·
numque meum gloria honoravisti, tuaque virtute nobis Ro-
manos ex amicis ² amicissimos fecisti3 in Hispania nomen
familiae renovatum est ; postremo, quod difficillimum inter
mortales est, gloria invidiam vicisti. Nune, quoniam mihi
natura finem vitae facit, per hanc dextram, ³ per regni fidem
moneo obtestorque te uti hos, qui tibi genere propinqui,
beneficio meo fratres sunt, caros habeas; neu malis alienos
adjungere, quam sanguine conjunctos retinere. Non exerei-

