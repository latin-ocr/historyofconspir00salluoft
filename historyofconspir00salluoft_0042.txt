 

30 c. CRISPI SALLusrn

praesidium, quod iniquitas praetoris eripuit, restituatis;
neve nobis eam necessitudinem imponatis, ut quaeramus,
quonam modo, maxime ulti sanguinem nostrum, pereamus.”

XXXIV. Ad haec Q. Marcius respondit: ‘¹ Si quid ab
senatu petere vellent, ab armis discedant, Romam supplices
proficiscantur ; ea mansuetudine atque misericordia senatum
populumque Romanum semper fuisse, ut nemo ‘unquam ab
eo frustra auxilium petiverit.² At Catilina ²ex itinere
plerisque consularibus, praeterea optimo cuique, litteras
mittit: ‘Se ³ falsis criminibus circumventum, quoniamffac·
tioni inimicorum resistere nequiverit, fortunae cedere, Mas-
siliam in exsilium proficisci: non quo sibi tanti sceleris
conscius esset, sed uti res publica quieta foret, neve ex sua
contentione seditio oriretur.' ⁴ Ab his longe diversas litteras
Q. Catulus in senatu recitavit, quas sibi nomine Catil-inae
redditas dicebat: earum exemplum infra scriptum est.

XXXV. “¹ L. Catilina Q. Catulo, S. Egregia tua fides,
re cognita, gratam in magnis meis periculis fiduciam com-
mendationi meae tribuit. Quamobrem ² defensionem in
novo consilio non statui parare: satisfactionem ex nulla
conscientia de culpa proponere decrevi: ³quam medius-
fidius veram licet cognoscas. Injuriis contumeliisque con-
‹ citatus, quod, fructu laboris industriaeque meae privatus,
*statum dignitatis non obtinebam, publicam miserorum
causam pro mea consuetudine suscepi: non quin ses alienum
, meis nominibus ex possessionibus solvere possem, quum et
alienis nominibus liberalitas Orestillae suis filiaeque copiis
persolveret ς sed quod r'non dignos homines houm honesta-
tos videbam, meque falsa suspicione alienatum esse sentie-
bam. ⁶Hoc nomine satis honestas pro meo casu spes
reliquae dignitatis conservandae sum secutus. “Plura quum
scribere vellem, nuntiatum est ⁷vim mihi parari. Nunc
Orestillam commendo, tuaeque fidei trado τ ⁸ eam ab injuria
defendas, per liberos tuos rogatus. Havet0.”

