128 c. cR1sr1 SALLus'ru

sanguine oblitum ostendere, quem in pugna, satis impigre
occiso pedite nostro, cruentaverat. ‘’Quod ubi milites ac-
cepere, magis atrocitate rei quam fide nuntii terrentur, si·
mulque barbari animos tollere, et in perculsos Romanos
acrius incedere. Jamque ⁶ paulum ab fuga aberant, quum
Sulla, profligatis iis, quos adversum ierat, rediens ab latere
Mauris incurrit. Bocchus statim avertitur. At Jugurtha,
dum sustentare suos et prope jam adeptam victoriam re-
tinere cupit, circumventus ⁷ab equitibus, dextra, sinistra
omnibus occisis, solus inter tela hostium vitabundus erum-
pit. Atque interim Marius, fugatis equitibus, accurrit
‘auxilio suis, qnos pelli jam acceperat. Denique hostes
jam undique fusi. Tum spectaculum horribile in campis
patentibus: sequi, fugere, occidi, capi 3 equi atque viri ⁰ af-
flicti, ac multi, vulneribus acceptis, neque fugere posse, neque
quietem pati, niti modo, ac statim concidere: postremo
omnia, qua visus erat, constrata telis, armis, cadaveribus, et
inter ea humus infecta sanguine.
CII. ¹ Postea loci consul, haud dubie jam victor, perve-
nit in oppidum Cirtam, quo initio profectus intenderat. Eo
'post diem quintum, quam iterum barbari male pugnave-
rant, legati a Boccho veniunt, qui regis verbis ab Mario pe-
tivere, ⁴ duos quam fidissimos ad eum mitteret: velle de suo
et de populi Romani commodo eum iis disserere) Ille statim
L. Sullam et A. Manlium ire jubet. ³ Qui quamquam
acciti ibant, tamen placuit verba apud regem facere, uti
ingenium aut aversum flecterent, aut cupidum pacis vehe-
mentius accenderent. Itaque Sulla, cujus facundiae, non
aetati, a Manlio concessum, pauca verba hujuscemodi locutus:
“ Rex Bocche, magna nobis laetitia est, quum ⁴ te talem
virum di monuere, uti aliquando pacem quam bellum
malles3 neu te optimum cum pessimo omnium Jugurtha
miscendo commaculares; simul nobis demeres acerbam ne-
cessitudinem, pariter te ⁵ errantem et illum sceleratissimum

