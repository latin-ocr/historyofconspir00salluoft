 

ffs„ „A -

5

suana-rna. 73

pulit. “Quae sane fuerint nostrae injuriae, nihil ad vos.
Verum nunc vestrum regnum armis tenet, me, quem vos
imperatorem Numidis posuistis, clausum obsidet3 legato-
rum verba ⁷ quanti fecerit, pericula mea declarant. ⁸ Quid
reliquum, nisi vis vestra, quo moveri possit? Nam ego
quidem vellem, et haec, quae scribo, et illa, quae antea in
senatu questus sum, vana forent potius, quam miseria mea
fidem verbis faceret. Sed quoniam {eo natus sum, ut J u-
gurthae scelerum ostentui essem, non jam mortem neque
aerumnas, tantummodo inimici imperium et cruciatus cor-
poris deprecor. Regno Numidiae, quod vestrum est, uti
libet, consulite: me ex manibus impiis eripite, per majesta-
tem imperii, per amicitiae fidem, si ulla apud vos memoria
remanet avi mei Masinissae.”

XXV. His litteris recitatis, ¹fuere, qui “exercitum in
Africam mittendum' censerent, ‘et quam primum Adher-
bali subveniundum: de Jugurtha interim uti consuleretur,
quoniam legatis non paruisset.’ Sed ab iisdem illis regis
fautoribus ²summa ope enisum, ne tale decretum fieret.
Ita bonum publicum, ut in plerisque negotiis solet, privata
gratia devictum. Legantur tamen in Africam ³maj0res
natu, nobiles, amplis honoribus usi3 in quis fuit M. Scaurus,
de quo supra memoravimus, consularis, et tunc in senatu
princeps. Hi, quod ⁴ res in invidia erat, simul et ab N umidis
obsecrati, triduo navim ascendere: deinde brevi Uticam
appulsi litteras ad ,Iugurtham mittunt, ‘ quam ocissime ad
provinciam accedat, seque ad eum ab senatu missos.’ Ille
ubi accepit homines claros, quorum auctoritatem Romae
pollere audiverat, contra inceptum suum venisse, primo
commotus, ⁵ metu atque libidine diversus agitabatur. Time-
bat iram senati, ni paruisset legatis: porro animus cupidine
oaecus ad inceptum scelus rapiebat. ⁶ Vicit tamen in avido
ingenio pravum consilium. Igitur, exercitu circumdato,

summa vi Cirtam irrumpere nititur-3 maxime sperans, di-

