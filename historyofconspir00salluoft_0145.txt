suana-rna. 133

multa bona carus acceptusque. ² Quem Bocchus fidum esse
Romanis multis ante tempestatibus expertus, illico ad Sul-
lam nuntiatum mittit,‘paratum sese facere, quae populus
Romanus vellet: colloquio diem, locum, tempus ipse dele-
geret3 ⁹ consulta sese omnia cum illo integra habere : ⁴ neu
J ugurthae legatum pertimesceret3 quo res communis licentius
gereretur-3 nam ab insidiis ejus aliter caveri nequivisse.'
Sed ego comperior Bocchum ⁶ magis Punica fide, quam ob
ea, quae praedicabat, simul Romanos et Numidam spe pacis
attinuisse, multumque cum animo suo volvere solitum, J u-
gurtham Romanis, an illi Sullam traderet1⁶libidinem ad-
versum nos, metum pro nobis suasisse.

CIX. Igitur Sulla respondit, ¹ ‘ pauca coram Aspare lo-
cuturum, cetera occulte, aut nullo aut quam paucissimis
praesentibus ;’ simul edocet, quae sibi responderentur. Post-
quam, sicuti voluerat, congressi, dicit ² se missum a consule
venisse ² quaesitum ab eo, pacem an bellum agitaturus foret.'
'I'um rex, uti praeceptum fuerat,‘ post diem decimum redire²
jubet, ³‘ac nihil etiam nunc decrevisse, sed illo die re-
sponsurum :² dein ambo in sua castra digressi. Sed ubi
. plerumque noctis processit, Sulla a Boccho occulte arcessi-
tur: ab utroque tantummodo fidi interpretes adhibentur;
praeterea Dabar internuntius, ⁴ sanctus vir et ex sententia
ambobus. Ac statim sic rex incipit:

CX. ¹ “Nunquam ego ratus sum fore, uti rex maximus
in hac terra et omnium, quos novi, privato homini gratiam
deberem. Et, mehercule, Sulla, ante te cognitum, multis
orantibus, aliis ultro egomet opem tuli, nullius indigui.
² Id imminutum, quod ceteri dolere solent, ego laetor: fue-
rit mihi eguisse aliquando amicitiae tuae, qua apud animum
meum nihil carius habeo. ,Id adeo experiri licet: arma,
viros, pecuniam, postremo quidquid animo libet, sume,
utere: et, quoad vives, ³nunquam tibi redditam gratiam
putaveris3 semper apud me integra erit : denique nihil, me

