sueonum. 105

retur. 'Is postquam magnitudine facinoris perculsus ad
tempus non venit, metusque rem impediebat, Bomilcar,
simul cupidus incepta patrandi, et timore socii anxius, ne,
omisso vetere consilio, novum quaereret, litteras ad eum per
homines fideles mittit, ³in quis mollitiem socordiamque
viri accusare, testari deos, per quos juravisset, monere, ‘ ne
praemia Metelli in pestem converteret 3 Jugurthae exitium
adesse; ‘ceterum suane an virtute Metelli periret, id modo
agitari: proinde reputaret cum animo suo, praemia an cru-
ciatum mallet.’
LXXI. Sed quum hae litterae allatae, forte Nabdalsa
'exercito corpore fessus in lecto quiescebat, ubi, cognitis
Bomilcaris verbis, primo cura, deinde, uti aegrum animum
solet, somnus cepit. Erat ei Numida quidam, ² negotiorum
curator, fidus acceptusque et omnium consiliorum, nisi novis·
simi, particeps. ³ Qui postquam allatas litteras audivit, ex
consuetudine ratus opera aut ingenio suo opus esse, in ta-
bernaculum introiit : dormiente illo epistolam, super caput
in pulvino temere positam, sumit ac perlegit, dein propere,
cognitis insidiis, ad regem pergit. Nabdalsa post paulo
’ᾗ experrectus, ubi neque epistolam reperit, et rem omnem, uti
acta erat, cognovit, primo ⁴ indicem persequi conatus, post-
quam id frustra fuit, Jugurtham placandi gratia accedit;
dicit ‘quae ipse paravisset facere,-perfidia clientis sui prae-
venta? lacrymans obtestatur ‘per amicitiam perque sua
antea fideliter acta, ne super tali scelere suspectum sese
haberet.’

LXXII. Ad ea rex, ¹aliter atque animo gerebat, pla-
cide respondit. Bomilcare aliisque multis, quos socios
insidiarum cognoverat, interfectis, iram oppresserat, ne qua
ex eo negotio seditio oriretur. Neque ²post id locorum
Jugurthae dies aut nox ulla quieta fuit : neque loco neque
mortali cuiquam aut tempori satis credere, cives, hostes

juxta metuere, circumspectare omnia, et omni strepitu pa-
5⁸

 

