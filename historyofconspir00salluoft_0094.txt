82 c. cnrsm SALLus'rn

sus est, fertur saepe eo tacitus respiciens postremo dixisse:
‘urbem venalem et mature perituram, si emptorem invenerit)

XXXVI. Interim Albinus, renovato bello, commea—
tum, stipendium aliaque, quae militibus usui forent, maturat
in Africam portare3 ac statim ipse profectus, uti ¹ante
comitia, quod tempus haud longe aberat, armis aut dedi-
,tione aut quovis modo bellum conficeret. At contra Ju-
gurtha ² trahere omnia, et alias, de'inde alias morae causas
fac-ere3 polliceri deditionem, ac deinde metum simulare,
cedere instanti, et paulo post, ne sui diffiderent, instare:
ita belli modo, modo pacis mora consulem ludificare.
Ac fuere, qui tum Albinum haud ignarum consilii regis
existimarent3 neque ex tanta properantia ³ tam facile trac-
tum bellum socordia magis quam dolo crederent. Sed
postquam, dilapso tempore, comitiorum dies adventabat,
Albinus, Aulo fratre in castris ⁴pro praetore relicto, Ro-
mam decessit.

XXXVII. Ea tempestate Romae ¹seditionibus tribu-
niciis atrociter res publica agitabatur. P. Lucullus et L.
Annius, tribuni plebis, resistentibus collegis, ⁹continuare
magistratum nitebantur: quae dissensio totius anni comitia
impediebat. Ea mora in spem adductus Aulus, quem pro
praetore in castris relictum supra diximus, aut conficiundi
belli aut terrore exercitus ab rege pecuniae capiundae, mili-
tes mense Januario ex hibernis in expeditionem evocat,
magnisque itineribus, hieme aspera, pervenit ad oppidum
Suthul, ubi regis thesauri erant. ³ Quod quamquam et
saevitia temporis et opportunitate loci neque capi neque
obsideri poterat (nam circum murum, situm in praerupti
montis extremo, planities limosa hiemalibus aquis paludem
fecerat); tamen, aut ⁴ simulandi gratia, quo regi formidinem
adderet, aut cupidine caecus ob thesauros oppidi potiundi,
vineas agere, aggerem jacere, aliaque, quae incepto usui
forent, properare.

