88 0. CRISPI SALLUSTII

coctum cibum venderet; ne lixae exereitum sequerentur;
ne miles gregarius in castris neve in agmine servum aut
jumentum haberet :⁷ ceteris arte modum statuisse. Prae-
terea 3transversis itineribus quotidie castra movere, juxta
ac si hostes adessent, vallo atque fossa munire, vigilias cre-
bras ponere, et eas ipse cum legatis circumire: item in
agmine in primis modo, modo in postremis, saepe in medio
adesse, ne quisquam ordine egrederetur, ⁴uti cum signis
frequentes incederent, miles cibum et arma portaret. Ita
prohibendo a delictis magis quam vindicando ⁶exercitum
brevi confirmavit. ” '

XLVI. Interea J ugurtha, ubi, quae Metellus agebat, ex
nuntiis accepit, simul ¹de innocentia ejus certior Roma
factus, diffidere suis rebus, ac tum demum veram deditionem
facere conatus est. Igitur legatos ad consulem 'cum sup-
pliciis mittit, qui tantummodo ipsi liberisque vitam peterent,
alia omnia dederent populo Romano. ³Sed Metello jam
*antea experimentis cognitum erat genus Numidarum infi-
dum, ingenio mobili, novarum rerum avidum esse. Itaque
⁴legatos alium ab alio diversos aggreditur, ac paulatim
tentando, postquam opportunos sibi cognovit, multa polli-
cendo persuadet, ‘uti Jugurtham maxime vivum, sin id
parum procedat, necatum sibi traderent :’ ceterum palam,
quae ex voluntate forent, regi nuntiari jubet. Deinde ipse
paucis diebus, intento atque infesto exercitu, in Numidiam
procedit ; ⁶ ubi, contra belli faciem. tuguria plena hominum,
pecora cultoresque in agris erant 3 ex oppidis et mapalibus
praefecti regis obvii procedebant, parati frumentum dare,
commeatum portare, postremo omnia, quae imperarentur,
facere, Neque Metellus idcirco minus, sed pariter ac si
hostes adessent, “munito agmine incedere, late explorare
omnia, illa deditionis signa ostentui credere, et insidiis lo-
cum tentari. Itaque ipse cum expeditis cohortibus, item
funditorum et sagittariorum delecta manu apud primos

