 

JUGUR'IHA. ⁷ 63

contendit. Tum J ugurtha, ⁶patratis consiliis, postquam
omnis Numidiae potiebatur, in otio facinus suum cum aninlo
reputans, timere populum Romanum, neque adversus iram
ejus usquam,nisi in avaritia nobilitatis et pecunia sua, spem
habere. Itaque paucis diebus cum auro et argento multo
legatos Romam mittit, ⁸ quis praecepit, primum ‘uti veteres
amicos muneribus expleant, deinde novos acquirant, pos-
tremo quaecunque possint largiundo parare, ne cunctentur.'
Sed ubi Romam legati venere, et ex praecepto regis ⁷ hospi-
tibus aliisque, quorum ea tempestate in senatu auctoritas
pollebat, magna munera misere, tanta commutatio incessit,
uti ex maxima invidia in gratiam„ et favorem nobilitatis
*Iugurtha veniret, quorum pars spe, alii praemio inducti,
singulos ex senatu ambiundo nitebantur, ne gravius in eum
consuleretur. Igitur ubi legati ”satis confidunt, die con-
stituto senatus utrisque datur. Tum Adherbalem hoc
modo locutum accepimus :

XIV. “Patres conscripti, Micipsa pater meus moriens
mihi praecepit ‘ ¹ uti regni Numidiae tantummodo procura-
tionem existimarem meam, ceterum jus et imperium ejus
penes vos esse: simul eniterer domi militiaeque quam maxi-
mo usui esse populo Romano3 vos mihi cognatorum, vos
affinium loco ducerem: si ea fecissem, in vestra amicitia
exercitum, divitias, munimenta regni me habiturum.' ² Quae
quum praecepta parentis mei agitarem, J ugurtha, homo om-
nium, quos terra sustinet, sceleratissimus, contempto impe-
rio vestro, Masinissae me nepotem, et jam ab stirpe socium
atque amicum populi Romani, regno fortunisque omnibus
expulit. Atque ego, patresconscripti, ³quoniam eo mise-
riarum venturus eram, vellem potius ob mea quam ob ma—
iorum meorum beneficia posse a vobis auxilium petere,
ac maxime deberi mihi beneficia a populo Romano, quibus
non egerem ; secundum, ea si desideranda erant, uti debitis
uterer. Sed quoniam parum tuta ⁴ per se ipsa probitas est.

