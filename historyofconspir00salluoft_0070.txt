 

58 c. omsrr SALLusTn

secundo, quo dux Carthaginiensium Hannibal, post mag-
nitudinem nominis Romani, Italiae opes maxime attriverat,
Masinissa ‘'rex Numidarum, in amicitiam receptus a P.
Scipione, ‘'cui postea Africano cognomen ex virtute fuit,
multa et praeclara rei militaris facinora fecerat, ob quae,
victis Carthaginiensibus, et capto Syphace, cujus in Africa
magnum atque late imperium valuit, populus Romanus,
quascumque urbes et agros manu ceperat, regi dono dedit.
Igitur amicitia Masinissae bona atque honesta nobis per-
mansit : ⁷ imperii vitaeque ejus finis idem fuit. *Dein
Micipsa filius regnum solus obtinuit, Manastabale et Gulus-
sa fratribus morbo absumptis. Is Adherbalem et Hiemp-
salem ex sese genuit ; J ugurthamque, Manastabalis fratris
filium, quem Masinissa, quod ortus ex concubina erat, ‘pri-
vatum reliquerat, eodem cultu, quo liberos suos, domi habuit.

VI. ¹ Qui ubi primum adolevit, pollens viribuS, decora
facie, sed multo maxime ingenio validus, non se luxu neque
inertiae corrumpendum dedit, sed, uti mos gentis illius est,
equitare, jaculari, cursu cum aequalibus certare3 et, quum
omnes gloria anteiret, omnibus tamen carus esse, ad hoc
pleraque tempora in venando agere, leonem atque alias
feras primus aut in primis ferire, plurimum faeere, mini-
mum ipse de se loqui. ”Quibus rebus Micipsa tametsi
initio laetus fuerat, existimans virtutem J ugurthae regno suo
gloriae fore, tamen,postquam hominem adolescentem, exacta
sua aetate, et parvis liberis, magis magisque crescere intel-
legit, vehementer eo negotio permotus, miilta cum animo
suo volvebat. Terrebat eum natura mortalium, avida
imperii, et praeceps ad explendam animi cupidinem, prae·
terea ’opportunitas suae liberorumque aetatis, quae etiam
mediocres viros spe praedae transversos agit3 ad hoo ⁴ studia
Numidarum in Jugurtham accensa, ex quibus, si talem
virum dolis interfecisset, ne qua seditio aut bellum oriretur,

anxius erat,

